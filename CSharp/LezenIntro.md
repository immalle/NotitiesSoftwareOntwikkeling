# Waarom en hoe code lezen?

## Intro

- Wie niet kan lezen, kan ook niet schrijven.
- Wie code kan lezen, leert hoe andere programmeurs redeneren.

Eens je de basis-bouwstenen van een programmeertaal beheerst, zal je nieuwe
concepten veel sneller leren doordat je de *reference manuals* kan lezen i.p.v.
steeds te moeten terugvallen op tutorials of van het Internet geplukte
code-fragmenten. Je zal patronen leren herkennen.

## Dynamisch lezen

Gebruik je IDE om op een dynamische manier code te lezen.
Maak b.v. gebruik van dingen als `jump to definition` en gebruik de zoekfunctie
(b.v. `CTRL-SHIFT-F` om te zoeken in een heel project). Hover over de tekst om
extra info te krijgen. Durf al eens een de code completion van een class of
method bekijken. Durf gerust de code lichtjes te veranderen tijdens een
lees-sessie : met `git` kan je steeds terug naar het origineel. Zoom eens
mentaal uit en bekijk het project op basis van zijn directory-structuur,
bestanden en classes. Zoom ook eens in op een specifieker algoritme om de stijl
van de programmeur te leren kennen. 

Het is een tactiek die b.v. freelancers ook gebruiken : voor het aanvaarden van een project,
spenderen ze een vaste tijd, b.v. een uur, om voeling te krijgen met het project
en een eerste inschatting te maken over de moeilijkheidsgraad. 



